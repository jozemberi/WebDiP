WebDiP
======

Web Design and Programming course project from 2012. HTML, CSS, PHP, Smarty, AJAX, JavaScript, jQuery...

Project description (on Croatian):

Sustav za konfiguraciju pri kupnji automobila omogućuje odabir željene opreme automobila te izračun cijene ovisno o odabranoj konfiguraciji. Sustav ima sljedeće korisnike:

Neregistrirani korisnik je korisnik koji nema korisnički račun na sustavu. Članom sustava može postati u slučaju registracije na sustav, bilo putem OpenID računa (Google, Facebook i drugi sustavi koji podržavaju OID) ili putem ugrađenog sustava za registraciju korisnika. Korisnik se smatra registriranim tek nakon aktivacije računa putem aktivacijske poruke elektroničke pošte (link za aktivaciju vrijedi 24 sati). Neregistrirani korisnik ima mogućnost uvida u modele automobila i moguću dodatnu opremu sa cijenama te pregled galerije različitih modela automobila.

Registrirani korisnik je korisnik koji ima kreiran i aktiviran korisnički račun. U slučaju tri neuspješne prijave na sustav (za redom), korisniku se zaključava pristup sustavu; u tom slučaju se aktiviranje korisničkog računa obavlja od strane administratora sustava. U slučaju uspješne prijave na sustav, kreira se korisnička sesija koja traje ili do isteka vremena podešenog od strane servera ili do odjave korisnika sa sustava. Registrirani korisnik ima sva prava kao i neregistrirani korisnik plus mogućnost kreiranja, spremanja i pregledavanja svojih željenih konfiguracija automobila – odabir željenog motora, snage, boje te dodatne opreme prema želji. Odabrane stavke se spremaju u košaricu i korisnik može pregledavati sadržaj košarice, vidjeti iznos po stavkama, ukupni iznos te brisati suvišne elemente, nakon potvrde narudžba se prosljeđuje. Korisnik također može objaviti neke svoje konfiguracije kao javne koje onda drugi korisnici vide u njegovom profilu te ih mogu ocjenjivati i komentirati. Korisnik se može pretplatiti na e-mail vijesti o novim tipovima automobila ili posebnim akcijama i pogodnostima.

Voditelj trgovine ima sve ovlasti kao i registrirani korisnik uz mogućnost kreiranja tipova automobila, motora, dodatne opreme, nekih predefiniranih linija koje imaju određenu dodatnu opremu (comfort, sport i sl.) te određivanja cijena svih elemenata uz dodavanje slika za pojedini dio i gotovu konfiguraciju. Voditelj trgovine može pregledavati sve naručene modele te im mijenjati status – npr potvrđeno, u proizvodnji, na putu i sl. Korisnicima se šalju e-mail poruke sa promjenama statusa njihovih narudžbi. Voditelj također može kreirati posebne vremenski ograničene akcije na određene modele ili dijelove opreme (npr. besplatne zimske gume).

Administrator sustava ima sva prava kao i voditelj trgovine uz ovlasti upravljanja korisničkim podacima svakog korisnika, uvida u statistiku rada sustava, uvid u statistiku pojedinog korisnika (sve prijave, status korisničkog računa), blokiranja korisničkih računa u slučaju povrede pravila korištenja (pritužba drugih korisnika, vulgarni komentari i tome slično), zamrzavanje korištenja računa na određeno vrijeme (X sati, X dana,...), deaktiviranje korisničkih računa u slučaju treće opomene, kreiranje trgovina, postavljanje voditelja. Osim toga, on ima mogućnost upravljanja "sustavskim vremenom" radi simuliranja protoka vremena na projektnoj aplikaciji.
